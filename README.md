
#Mateusz Nimirski

#Symulator cmentarza

Moim projektem jest symulator cmentarza. Na początku symulacji użytkownik będzie miał możliwość wybrania między wylosowaniem cmentarza lub stworzyć własny poprzez podanie jego parametrów.

Cmentarz będzie obiektem posiadającym losowo wybierane parametry takie jak umiejętności pracowników, pieniądze początkowe oraz reputacja startowa. Będą one wpływać na ilość oraz koszt pochówków danego miesiąca oraz rezultaty losowych zdarzeń (np. posiadając pracowników o niskim współczynniku umiejętności cmentarz może być zmuszony płacić kary i tracić reputacje). Każdy cmentarz będzie posiadał także maksymalną ilość grobów.

Symulacja będzie polegać na wyświetlaniu każdego miesiąca (tury) działalności cmentarza. Każdego miesiąca będzie losowo wybierana liczba pochówków na symulowanym cmentarzu. Ich liczba będzie zależna od reputacji cmentarza. Każdy nieboszczyk będzie obiektem posiadającym parametry zamożności za życia. Zamożność wraz z reputacja będzie wpływać na cenę pogrzebu. (W przypadku problemów z utrzymywaniem się cmentarzy z samych pochówków możliwe jest dodanie współczynnika stosunków rodziny ze zmarłym który może zwiększyć ukryty wskaźnik cmentarza wpływający na dodatkowy dochód pod koniec miesiąca).

Następnie wyświetlane są zdarzenia losowe tego miesiąca. Umiejętności pracowników będą miały wpływ na niektóre z nich np. Wynik inspekcji cmentarza zależny jest od  pracowników.

Na koniec tury opłacane są koszty utrzymania cmentarza zależne od m.in zdolności pracowników, ilości zajętych miejsc.

Symulacja kończy się gdy cmentarz zbankrutuje lub zostaną zapełnione wszystkie miejsca na cmentarzu.

Symulacja może zostać rozbudowana o interakcyjne zdarzenia losowe dające możliwość wyboru postępowania oraz o możliwość "przejścia się" po wirtualnym cmentarzu i odwiedzenie grobów poprzez stworzenie tablicy przechowującej obiekty "zmarły".
